Title: Nang Hong Ki Muhna Ding




Verse 1
Nang lo in daihna om kei
Nang lo in nopna cing kei
Nang lo in nuntakna’n mannei kei
Nang a ding bang ka sem thei diam
Nang a ding bang kong pia thei diam
Ka kizat theihna ding mun hong hilh in
Nang hong ki theihna ding

Verse 2
Neih leh lam sang’n manpha zaw
Min leh zaa sang’n deih huai zaw
Nang sungah sapna khempeuh ki cing
Theihna in hilhcian zo kei
Siamna in lak khia zo kei
Ka kam ka aw zang in nang thugen in
Nang hong ki upna ding



Chorus
Pilna leh siamna, neih leh lam bek hi kei
Ka vekpi in nang a hing
Nong piak ka zaila, nong guat ka lel sinthu
Sathau nilh in, nang hong ki upna ding

Verse 3
Gamtat zia ding hong hilh in
Kampau zia ding hong hilh in
Thu ngaihsut zia ding zong hong hilh in
Ka aw tawh nang lasa in
Ka kam tawh nang thugen in
Ka nuntakna zang in nang nasem in
Nang hong ki muhna ding

Tag
Kei hong zang in, nang hong ki muhna ding
Kei hong luah in, nang hong ki muhna ding

