Title: Topa Na Khephung Ah




Verse 1
Kiniamkhiat in ka zuatna mun
A tawntung ka tun nopna
Mun dang dang sang manpha zaw
Topa nang mah khephung bek hi
 Ki cing lote kicinna mun
Thanemte thahatna mun
Ka lungtang ka sung khiatna
Vangikte tuisuakna

Chorus
Topa na khephung ah
Ka hih bang kong zuat ciang nong sang hi
Hehpihna itna tawh kidim
Om sem leng nuam semsem
Topa na khephung ah
Kong zuat ciang awnsuk in nong dom to
Na angsung ah nong pom cip hi
Na khephung ah, a tawntung nuamsa ing



Verse 2
Lungsim tamzan ciang damna mun
Nop hun dah hun ka tun na
Hehnepna ki cing om na
Mun dang bang tawh ka teh thei diam 
Nui zel kap zel Topa nang tawh
Naitak ki holimna mun
Lungkham buaina om nawnlo
Nuam na vive ki dim

