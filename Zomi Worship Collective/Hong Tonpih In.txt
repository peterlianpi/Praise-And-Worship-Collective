Title: Hong Tonpih In



Verse 1
Topa aw, hi lai ah om ing
Nang in nong mu gige hi
Tangtel bang lel ka nuntakna
Kei leltak nong teel sese
Pilna siamna, hauhna liatna
Hoihna, phatna ka nei lo
Muanding suanding, ki sialh pih ding
A dang, ka nei lo
Verse 2
Mite bangin thugen lasak
Kamhoih, kampau siamna nei keng
Ka dang awk in, ka pau awk e
Cinna khat zong nei keng
Ka lungsim ngaihsutna khempeuh
Nang teltak nong thei khin hi
Kicing lote, nong kicing sak zel
Ka siamlohna, nong siam to sak zel maw
Chorus
Azum, ahiam, lau-huaina pan in
Kei hong kem in aw
Ka kalsuan zia ding, lam hong hilh zel aw
Na deihna bang in
Lam hong lak in, Kha Siangtho aw
Ka paina khempeuh, a tawntung in
Hong tonpih den aw, lam hong pi den aw


Verse 3
Topa aw ka nuntakna
Kong ki pia hi a vekpi’n
Ka kam, ka muk, ka aw, ka lei
Na minthan na’ng hi ta hen
Nangma mizat, galkap hangsan
Phu ngam, si ngam, lungkia ngei lo
Thumanna le cihtakna tawh
Nungta kalsuan, mi hong hisak aw
Verse 4
Naupangno khat lel ka hi
Ka theihna a tawmlua e
Ze-etna sung ka puk loh na’ng
Kei hong cing, hong kem den aw
Kha Siangtho aw, lam hong pi in
Nang kong kisam pha pen hi
Ka mailam kalsuanna ah
Na deih bang in kei hong pi zel aw
Tag
Ka paina khempeuh, a tawntung in
Hong tonpih den aw, lam hong pi den aw

