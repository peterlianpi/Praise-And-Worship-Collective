Title: Hong Telsak In Topa




Verse 1
Simlei tomkaal ka nun sung in
Nazia natong kei hong hilh in
Nangzia lo tawh matun zo keng, Topa
Ka lampi hong sial sak in
Na gelna bang hong telsak in
Ka nuntakna nang tung kong ki ap hi 

Chorus
Hong telsak in Topa na gelna
Nisim ka kalsuan-na nangzia bang in
Nong kopsa ka hu, kakam, kakhut, kakhe
Ka ngaihsutna na deihna bang
Hong zeek aw


Tag
Ka nuntakna na deihna bang
Hong zeek aw



Verse 2
Khat veivei ka ngaihsut gelna
Lamet bang in hong piang loh ciang
Lungkia thanem in kavul thei zel, oh
Ahi zong in ka phawk thu khat
Tua haksat gentheihna te in
Upna sung ah hong picing sak na hi zaw 

Verse 3
Simlei haksatna te lel in
Vangik pua bang ka puk thei zel
Hi zong tho kik in ka ta hong ci, Zeisu’n
Na vangik teng kei hong suan in
Lungnop tawldamna kong pia ding
Na khatha zong kong dim kik ding Topa’n ci

