Title:181 - HON HUAI NAWN IN

Verse
Toupa na siamsa lei mihingte, Nopna zong in nisim in buai ung;
Simlei thupinate’n a hon pi zel, Nang hon ngilh ung Toupa na tate’n;
Huaihamna sung a kibualta in, Duh-amnate’n aw a hon zouta.

Aw Na mite Nanglam a hei di’n, Toupa Na tate hon huai nawn in;
Lambang haih ung Toupa na huangsung pan, Aw ka Pathian hon nuse lou aw;
Hehpihna in aw! hon enlai in, Na kha siang in Toupa hon huai nawn in.

Itna a kiam nisim a kiam zel, Lainatna zong tuibang in kiam a;
Hehpihna luipite a kang zouta, Nang toh nunnuam kholhkhawmna munte;
Gitlouhna te’n aw! a luah zouta, Hon pikik nawn in na huangsung ah.

Toupa aw tuni in ka hon ngen, Koute a di’n aw! Na zahngaihna;
Honpia in aw Toupa ka hon ngen hi, Nang hehpih thei Pathian Na hi a;
Itna aw neem in ka lungsung uah, Hon sam lai inla Nang a ding in.