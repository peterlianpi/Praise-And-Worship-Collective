Title:189 - KEI DIN AHUN

Verse
Tou Jesu ka neih man in, Bangdang thupi omta lou;
Tou Jesu neih, kei a di’n a hun hi, Siamna saanna hauhnate;
Bangmah neilou ka hi zong, Tou Jesu neih, kei a di’n a hun hi.

Tou Jesu neih, Kei a di’n bang teng sang in manpha;
Tou Jesu neih ka hauhna pen ahi, Hiai khovel in;
Mihai banglel in hon sim taleh zong, Tou Jesu neih kei a di’n a hun hi.

Taaksap hunte hongtung a, Lam-etna a bei zong in;
Tou Jesu neih, kei a di’n a hun hi, Theipi kung pallun lou in;
Huang ah ganta bei zong in, Tou Jesu neih, kei a di’n a hun hi.

Zaitha hatna hongbei in, Pallaini hong vul zong in;
Tou Jesu neih, keia di’n a hun hi, Teek leh vuai hun hongtung a;
Tung sunni a kaaita zong, Tou Jesu neih, kei a di’n a hun hi.