Title:171 - NA HON PI DAN



Verse 1
 Toupa Pathian ka Lalpen aw,
Malai pan hon pipa;
Bangmahlou pan nong laamtou a,
Hiai tan dong a non pi;
Khatvei leh aw! Na hon pi dan,
Theisiamlou hizong leng;
Na hoihnate kei a ding in,
Puanbang Na hon kop lai.

Na hon pi dan ka ngaihtuah in,
Thupi hina tel e;
Na hoihnate ka gelgel chian,
Gel in a chian zoulou;
Bang ka hi hiam a lamdang ngei,
Hiai tan dong a non pi;
Ka kipak e ka Pathian aw,
Na hon pina vang in.

Khat veivei leh haksatnate’n,
Hong buaisak thei zel a;
Khat veivei leh lam haksa ah,
Bah in ka pai zong a;
Na khut hat in Na hon pi a,
Taamsawl lou in non pi;
Hiai tan melmu a ka om zaw,
Na hoihna vang hi e.

Bangmahlou hi’ng na hon thei a,
Leivui banglel ka hi;
Hizong Toupa na hon phawk a,
Tua kia zong hunlua e;
Hizong vualzawlna non pia lai,
Kei di’n a thupi ngei;
Na hon khotuahna lianlua e,
Sim thu’n a lel zou lou.