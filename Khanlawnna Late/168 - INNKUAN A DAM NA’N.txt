Title:168 - INNKUAN A DAM NA’N



Verse 1
 Innkuan kituaklou, innkuan ki lem lou’n ,
Innsung gawtmun a tang sak;
Innkuan zatamte siat vang a vul in,
Lungngaihna in a dim ta.

 Innkuan a dam na’n, innsung a dam na’n,
 Van Laukha kia i ngai uh;
 Innkuan ah Pathian in vai a hawm leh,
 Tua kia i damna ding hi.

Nute ki ngaihtuah’n innkuan a ding in,
Vontawite dia ki piadi’n,
Pate ki ngaihtuah’n Pathian thu bang a,
Innkuan pitu hi ding in.

Toupa na Lalgam innkuan ah tung in,
Nang thuneihna hita hen;
Setan thuneihna vang a kisiate,
Nang in hon bawlpha kik in.