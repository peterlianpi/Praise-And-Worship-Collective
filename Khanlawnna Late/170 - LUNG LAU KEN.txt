Title:170 - LUNG LAU KEN



Verse 1
 Nuntakna lampi lummei hong zing maw?
Hon taisan hilou i Toupa in;
Huihpi hong nung in khua a hong mial zong,
Toupa khut muanhuai na kiang om hi.

 Lung lau ken Toupa’n na kiang hon ompih hi,
 Khattang kisa ken Aman hon thei gige;
 Thawmhau ken Toupa’n nang hon ompih hi,
 Aman na lampi ahon pi ding.

Mailam nuntakna lau in na om maw?
Na nuntakna zong na chimtak maw?
En in Toupa khut nang tung ah om hi,
Hong huh di’n mansa’n a om gige.

Na lam-etna in hon beisan zong in,
Bangkim bawltheipa a omlai hi;
Lungkhamna guamkhuk mial ah na pai maw?
Tua ah zong Toupa na kiang om hi.

Na vai khempeuh zong Toupa tung nga in,
Aman hon pi ding na muan peuh leh;
Nuntakna haksa bangteng hong tung zong,
Toupa nang ding in a muanhuai hi.