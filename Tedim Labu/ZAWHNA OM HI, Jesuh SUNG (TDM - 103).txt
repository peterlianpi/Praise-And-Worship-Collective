Title: ZAWHNA OM HI, Jesuh SUNG (TDM - 103)
Victory in Jesus [I Kor. 15:57]

Verse 1
Ke'n kaza hi, tua tangthu, Van pan' Honpa hong paina thu,
Kalvary ah sihna hong thuak hi, Misia kei hong hon hi;
A si hong luankhiat man a, Gim in A tauna thu ka za,
Ka mawhna te ka kisik a, Tu'n zawhna ka ngah hi.

Verse 2
A damsak theih thu ka za, Ama vangliatna langh sak a,
Khebai te hoihtak lampai sak hi, Mittaw khua musak hi;
Tua ciang ka it Jesuh kiang, 'Kei hong damsak in' ka cih ciang',
Amah ka kiang ah hong pai a, Zawhna a hong pia hi.
 

Chorus
Zawhna om hi, a tawntung, Ka Honpa Jesuh sung,
A si tawh kei mimawh, Hong zong in hong lei zo;
Ka theih ma'n hong it zo a, Kei zong ka it kik thei ta,
Gualzawhna ka ngah nading A si sung hong phum zo.

Verse 3
Van a inn nuam thu ka za, Topa'n keia' ding bawl zo ta,
Kongzing khempeuh ah kham bek kiphah, Limlang tuipi gal ah;
Vantung mi te' la sakna, A hong tatkhiatna thu ka za,
Khatvei ciang' ken zongh tua laiah, Ka sa ding zawhna la.