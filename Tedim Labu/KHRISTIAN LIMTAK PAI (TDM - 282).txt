Title: KHRISTIAN LIMTAK PAI (TDM - 282)
Christian, Walk Carefully [Eph. 4:1]

Verse 1
Tapidaw limtak pai, launa hong nai,
Launa, linna sunga khual na zin lai;
A pua ah thang, a sungah ziaetna,
Nung kik sak ding, hong zol mawhna sungah.
 

Chorus
Tapidaw limtak pai, Tapidaw limtak pai, Tapidaw limtak pai, Launa hong nai.

Verse 2
Tapidaw nuam in pai, huihpi lak zong,
Kihtak huai van ging in khua a mial zong;
Huihpi le meiipi hong thengkik pah ding,
tua ciang na Honpa tawh tawlnga den ding.
 

Chorus
Tapidaw nuam in pai, Tapidaw nuam in pai, Tapidaw nuam in pai, Huihpi lak zongh.

Verse 3
Tapidaw ngen in pai, na puk kha ding,
Honpa na koh khialh leh na puk zel ding;
Thungetna galvan te nang na silh leh,
Ziaetna haksa kantan zo niteh.
 

Chorus
Tapidaw ngen in pai, Tapidaw ngen in pai, Tapidaw ngen in pai, Na puk kha ding.

Verse 4
Tapidaw lamen in nopna ngah ding,
Khawlmun tun ciang dahna natna bei ding;
“Na Topa tawh lungdam, nuamsa khawm in,”
Cih na za ding, Thukhenpa kam panin.
 

Chorus
Tapidaw lamen in, Tapidaw lamen in, Tapidaw lamen in, Nopna ngah ding.