Title: A ETLAWM IN TOPA BIA UN (TDM - 13)
Worship the Lord in the Beauty of Holiness [Late 95:6]

Verse 1
Et lawm tak le siangtho tak in Topa bia in, A mai ah kun in A minthang sak ni;
A thu mang in ki niamkhiatna tawh va bia in, A mah phat ni, A ma min Topa hi.

Verse 2
A khe phungah na lungkhamna te va nga in, A mah'n nang tang in hong puak sak ding hi;
Na thumna hong dawng in nang hong lung nuam sak in, A hoih pen in hong vaihawm sak ding hi.

Verse 3
Na neihsa piak taak kei, ci in ki suang ke'n la, A tokhom zuat ding lau ngaihsut kei in;
A etlawm thumanna le a siangtho itna, A ma tau ah biakpiakna cing hi khin.

Verse 4
Lau kawm, ling kawm in tua te i va puak ciangin, Lungkim tak in Topa'n hong sang ding hi;
Dahna,kahnate khempeuh lungdamna suak in, Lau na teng zong lawpna, muan na suak hi.