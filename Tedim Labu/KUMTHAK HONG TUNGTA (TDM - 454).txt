Title: KUMTHAK HONG TUNGTA (TDM - 454)
Another Year Is Dawning [Thu. 11:12]

Verse 1
Tuin kumthak hong tung ta, Topa nong piaksa hi;
Sep ding bawl ding kum hi a, Nang tawh sep khop ding hi;
Mainawt nading kum hi a, Kong phat ding kum ahi;
Nisim a nong ompihna, Theihtel nading kum hi.

Verse 2
Hehpihna kumthak hi a, Cihtak na’ng kum zongh hi;
Na maipha muh kum hi a, Lungdam na’ng kumthak hi;
Nong hehpihna angsung a, Kong kiap kum ahi;
Lungnuam tawldam hithiat a, Kong muanna’ng kumthak hi.

Verse 3
Nong itna thu genkhia a, Na sep na’ng kumthak hi;
Na sep siangtho sem ding a, Kipattah kum ahi;
Tuin kumthak hong tung ta, Topa nong piaksa hi;
Leitung le vantung teng a, Na minthan ding kum hi.