Title: MITE TUNG GEN DING THU KHAT I NEI HI (TDM - 412)
We’ve a Story to Tell to the Nations [Sawl. 1:8]

Verse 1
Mite tung gen ding thu khat i nei hi,
Amau lungsim Aman hei ding;
Thuman le hehpihna tang thu,
Kilemna, khuavakna thu, Kilemna khuavak na thu.

Verse 2
Mite tung sak ding la khat i nei hi,
Topa lam lungsim nga sak ding;
Siatna a zo ding la khat hi,
Tei le namsau susia ding, Tei le namsau susia ding.
 

Chorus
Zan khuamial, zing khuavak suak ding a,
Zing khuavak sun nitang suak ding;
Khris gam lei tung’ hong tung ding hi, Itna le khuavakna gam.

Verse 3
Mite tung puak ding thu khat i nei hi,
Van aa mang tawntung Topa thu;
A Tapa hong sawlna thu hi,
Pasian itna hong lak thu, Pasian itna hong lak thu.

Verse 4
Mite tung lah ding Honpa i nei hi,
Gimna dahna hong thuah khin hi;
Leitungmi khempeuh theih ding in,
Pasian thuman hong lak hi, Pasian thuman hong lak hi.