Title: JERUSALEM KHAM KHUAPI (TDM - 327)
Jerusalem the Golden [Mang. 21:10]

Verse 1
Jerusalem kham khuapi, Bawngnawi khuaizu luanna,
Nangmah kong ngaihsutsut ciang, Ke’n lamdanglua kasa;
Keima ading lungdamna, Tualai tampi om hi,
Gen zawhloh minthanna teng, Tualai ah kicing hi.

Verse 2
Zion innpi nuam sungah, Bawlsiatna thuakte le,
Puanpak silh vanmi te in, Phatna la sakhawm veh;
David Tokhom omna ah, Gimna tawlna bei hi,
Galzo mite nuam inah, Nuamna la sa uh hi.

Verse 3
Amaute in Topa tawh, Galdo in zo uh hi,
A tawntung kikhel lo in, Puanpak asilh uh hi;
Tualai dahna om lohna, kilemna mun gamnuam,
Paakte a palh zihziahna, Nuntakna innpi nuam.

Verse 4
Thupha adim gamnuampen, Pasian’ mite omna,
Thupha a dim gamnuampen, Mihingte lametna;
Jesuh in hong hehpih a, Tua gamnuam hong tun hi,
KhaSiangtho thupha sanna, Pasian tawh omna hi.