Title: HONG IT Jesuh TOPA AW (TDM - 350)
Jesus, Lover of my Soul [Late 9:9]

Verse 1
Hong it Jesuh Topa aw, Tuihual hong nai laitak in;
Huihpi nung daih nailoh tawh, Na angsung hong om sak in.
Nuntak huihpi kam mateng, Hong Honpa aw hong liah in;
Keima kha Nong lak mateng, Khawlmun nuam ah hong kha in.

Verse 2
Belh ding dang khatbeek nei keng, Cimawh in Nang kong beel hi;
Hong nusia peuhmah ngei ke’n, Nong huh, Nong neem lai ding hi.
Kong muang hi, Topa, Nang mah, Huhna Nang kiang ka ngah hi;
Topa aw, Na kha nuaiah, Keima lu nong liah ding hi.

Verse 3
Kei’ deihna teng kicinna, Khris Topa, Nang Nahi;
Puk te phong, mittaw te kha, Na damsak lungsim pumpi.
Nang nadik, Nang na siangtho, Kei kihhuai, mawhna ka dim;
Ka pumtang sianna neilo, Nang thutak, hehpihna dim.

Verse 4
Ka mawh sin khinzo dingin, Hehpihna Nang kiang kicing;
Damna guntui hong luan in, Ka lungsung sian den nading.
Nang nuntakna Naak Nahi, Nangmah hong dawndawn sak in;
A tawntung nuntak tuili, Ka lung sung hong phulsak in.