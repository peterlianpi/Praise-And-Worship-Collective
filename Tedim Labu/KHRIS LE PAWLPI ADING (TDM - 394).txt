Title: KHRIS LE PAWLPI ADING (TDM - 394)
For Christ and the Church [Late 71:16]

Verse 1
Khrisle Pawlpi ading la sa ni,
Thupha eite Kumpipa Amin pahtawi ni;
Khangno thahat lai utna tawh nasem ni,
Vantung gam thuman ading teci pang ni.

Verse 2
Khris le Pawlpi ading thungen ni,
Nisim singlamteh pua in a dialkhai zui ni;
KhaSiangtho vangliatna hong sawlna zui in,
Nuntak sung hun hoih laitak in nasem ni.
 

Chorus
Khris (Khris) ithuai hong Gumpa, Ei hong (Ei hong) tan dinga si;
Si tawh lei (Si tawh lei) sa Pawlpi ading, Topa, hong hang sak in.

Verse 3
Khris le Pawlpi ading utna tawh,
Neihsa siamna le hun, Topa min tawh ap ni;
Cikmah hun bei ngeilo lungsim thuk itna,
I neihsa phabel Topa kiangah pia ni.

Verse 4
Khris le Pawlpi ading nungta ni,
Kiphatsakna le aituam lungsim paikhia ni;
Ngimna lianpi nei in nisim nungta ni,
Tuaciang Honpa in A kiang hong sam ding hi.