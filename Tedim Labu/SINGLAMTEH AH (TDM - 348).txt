Title: SINGLAMTEH AH (TDM - 348)
At the Cross [2Tim. 1:12]

Verse 1
Topa min le Ama thu ah, Ka maizum ngei kei ding;
Ama Thu le A singlamteh, Ka pahtawi ngitnget ding.

Verse 2
Jesuh ka Pasian min ka thei, Tua min bek hi kei’ muan;
Hong maizum sak ngeilo ding kei, Lametna A hong guan.
 

Chorus
Singlamteh! Singlamteh! khuavak ka muhcilna,
Ka lung sunga vangikteng bei khinta; (bei khinta)
A thu ka up ciang’ khua ka mu theita,
Tuin ka lung a dam tawntung ta.

Verse 3
Ama thuciam kip tawntung a, A khutsung ka piak teng;
Amah’n phatak na kem ding ta, A hun a tun’ mateng.

Verse 4
Tua ciang’ A Pa Pasian’ maiah, Ka min hong sam ding a;
Jerusalem khua thak sungah, Omna hong pia ding ta.