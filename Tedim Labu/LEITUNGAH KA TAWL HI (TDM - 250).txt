Title: LEITUNGAH KA TAWL HI (TDM - 250)
Weary of Earth, and Laden [Mang. 22:17]

Verse 1
Khialhna a nei gimna thuak mi ka hi,
Vantung lam ka et leh ka tung nuam hi;
Hih hang tua sungah khial nei om thei kei,
Hih hang, 'Hong pai in,' cih aw khat ka thei.

Verse 2
Nisim ka pai lai vantung khua lampi,
A tawntung mawhna khialhna'n hong khem hi;
Hih hang 'Pulak in, na kisik kik leh,
Mawh kiphel ngah ding,' cih thu ka thei hi.

Verse 3
Kihhuai mi ka hih ciangin bang ciin,
Tua khua siangtho sungah ka lut ding hiam?
Pasian tokhom mai ah ding thei ding hiam?
Hih hang, 'Hong nai in,' khut tawh hong sam hi.

Verse 4
Jesuh Topa a aw, ke'n ka za hi,
Ama khut in kei hong nai sak thei hi;
Ama si in ka mawhna ka khialhna,
Hong phel thei vantung ah hong lut sak ta.

Verse 5
Topa aw ka hong thumna hong ngai in,
Na hehpihna in kei ading kicing;
Na ling lukhu in kei kumpi lukhu,
Ka nuntak nading Nang nunna Nong pia.

Verse 6
Neihsa bangmah nei keng, Nang kong puak ding,
Ka lungsim pum pi'n Nang kong kipia khin;
Ka lungsim teng bangci'n kong pia thei diam,
Mawh phel nading thu'n ka lung hong nuam sak.