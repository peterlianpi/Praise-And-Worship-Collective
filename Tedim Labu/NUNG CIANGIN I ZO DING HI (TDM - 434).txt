Title: NUNG CIANGIN I ZO DING HI (TDM - 434)
Triumph By and By [Fil. 3:14]

Verse 1
Topa Jesuh’n hong’ sam hi, I maiah koih khin zo hi,
Thaman la ding’ pai un ci, Vantung pan (Vantung pan’);
Itna kamkhum tawh hong sam, Mawhna khuamial sung om mi,
Dam takin Topa’n hong sam, Hong’ nai hi (Hong’ nai hi).

Verse 2
Lam hong’ hilh bangh zui ding hi, I tun nading inn nuam ah,
Hong zui un, ci’n hong’ sam hi, Vantung pan (Vantung pan’);
Tuaciang kikhen nawnlo ding’, Lawp a i lametna bangh,
Upna bangin khial lo in, Hong’ nai hi (Hong’ nai hi).
 

Chorus
Nung ciang’ a kiang kimu ding’, Nung ciang’ a kiang kimu ding’,
Nung ciang’ a Topa Jesuh tawh mang ding’ hi (mang ding’ hi).
Nung ciang’ a kiang kimu ding’, Nung ciang’ a kiang kimu ding’,
Nung ciang’ a Topa Jesuh tawh mang ding’ hi.

Verse 3
Ziaet bawl siat i thuak zong, I inn ding’ vantung om hi,
Jesuh’n hong’ it veve hi, Vantung pan’ (Vantung pan);
Topa’ muanhuaina lian hi, A kamciam peel ngeilo hi,
A tawntung i phat ding’ hi, Hong’ nai hi (Hong’ nai hi).