Title: HONG PAI IN, THUPHA NAMKIM NAK (TDM - 8)
Come, Thou Fount of Every Blessing [I Samuel 7:12]

Verse 1
Hong pai in, thupha namkim Nak, Ka lungsim hong puah sak in; Kang ngeilo Nong hehpihna Nak, Nakpi'n hong phat thei sak in.
Vantung mite phatna la ngaih, Kei zong hong sa thei nuam ing; Nong itna mual hi ka lungngaih, Tua itna mual ka phat ding.

Verse 2
Nong huhna tawh hih ciang kong tung, Huhna mualsuang hiah phut ing; Nong deihsakna hangin tu nung, Lung muangtak inn hong tung ning.
Lam khial a Pasian ka nusia, A hih hang Jesuh'n hong zong; A si manpha tawh hong tankhia, Gimna lauhuai pan hong hon.

Verse 3
A nisim in nong hehpihna, A tampi hong ba sak den; Na hehpihna'n hong khih inla, Na kiang pan hong pial sak ke'n.
Topa kong vaksan dek zeel hi, Ka it Pasian, hong keem in; Hiah! ka lungsim, Nang sung seel ni, Nang a' ding Na ciamteh in.