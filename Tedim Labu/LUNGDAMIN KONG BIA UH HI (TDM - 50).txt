Title: LUNGDAMIN KONG BIA UH HI (TDM - 50)
Joyful, Joyful, We Adore Thee [Late 145:1-6]

Verse 1
Minthanna le itna Topa, Lungdam in kong bia uh hi;
Pakpalh bangin, Nangma maiah, Ka lungsim uh hong malh hi;
Mawhna, dahna meii theng sak in, Lung muanlahna hawlkhia aw;
Tulmawh nuamna hong guanpa in, Sun nitang hong bangh sak aw.

Verse 2
Lei le van pi'n Na vang lang sak, Na bawlsa te'n hong phat hi;
Aksi te le van mi' la sak, Na kiim pan hong phatna hi;
Lo le gam sung, mual le guam te'n, Paak kuamte le tui pi'n zong;
Ciktui luang le vasa ham te'n, Na min phat dingin hong zawn.

Verse 3
Mawh maisak Pa Thupha pia Pa, Cing tawntung thupha Na hi;
Ciktui bangin luang nun nopna, Tawlngakna nuam pen Na hi;
Nang kote' Pa, Khris ko sanggam, Itna nei teng Nangma lawm;
A ki it ding, a ki sanggam, Nang sungah ko lungdam khawm.

Verse 4
Zingsang aksi te'n a pat sa, lungdamna la sa khawm ni;
Pa' itna in hong henkhawm a, Unau itna'n hong len hi;
Gal do na sung a gualzo te, Mainawt ni, la sa kawm in;
I nuntak sung zawhna late, sa khawm ni, vantung dongin.