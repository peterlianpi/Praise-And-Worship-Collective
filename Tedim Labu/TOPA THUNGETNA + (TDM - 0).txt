Title: TOPA THUNGETNA + (TDM - 0)
TOPA THUNGETNA
___________________
Vantung a om ko te Pa aw, Nangma min siangtho ta hen.
Na gam hong piang ta hen.
Vantung ah na deihna a kicing mah bangin, Leitung ah kicing ta hen.
Tuni-a ka khamkhop ding uh an hong pia in.
Ko te tung ah hong mawh te ka maisak uh bangin ko te' mawhna zongh hong maisak in.
Khemna hong thuaksak kei in.
Gilopa kiang pan hong honkhia in.
Ukzawhna,
Vangliatna,
Minthanna
nei tawntung ta in. Amen.

AMEN THUM
____________
Amen, Amen, Amen.

PASIAN PHATNA LA (Doxology)
_______________________________
Thupha khempeuh hong pia Pasian,
Phat un! Leitungmi khempeuh aw;
Phat un! Vantungmi honpi'n zongh,
Phat un! Pa, Ta le Khasiangtho
Amen.

Khristian Khangno te Thupha Piakna
_____________________________________
Pa aw, ka kikhen uh ciang; Ko lungsim Nang deihbang hi tahen.
(Thungetna)
Eite khat le khat, I kikhen ciangin Topa Pasian in i omna ciat ah, Hong kem tawntung tahen. Amen.

NICENE THU-UP PULAKNA
____________________________
Eite in vantung leitung, le muhtheih muhmawh nate khempeuh a bawl Vanglian Topa, Pa Pasian khat i um hi.
Eite in khanghun kipatma pekin Pa sung pan-a a suak, Pasian kiang pan' hong pai Pasian, Khuavak sung pan hong tang Khuavak, Pasian taktak sung pan hong suak Pasian taktak, a kipiangsak ahilo, Pa tawh a kikhat dinga hong suak, khat bek ahi Pasian' Tapa, Jesuh Khris, Topa khat i um hi.
Na khempeuh ama' tungtawn in kipiangsak hi. 
Ei mihingte'n hotkhiatna i ngah nadingin Amah vantung panin hong kumsuk hi.
Amah pen KhaSiangtho' vangliatna tawh Nungak Mary sung pan'n hong suakin mihingin hong piang hi.
Amah in eite' hamphat nadingin Pilat Mangpa' khut nuai-ah Singlamteh tung kikhaina, gimna le sihna thuakin kivui hi.
LaiSiangtho' gensa thu a kicin nadingin a ni thumna ni-in thokik a, Vantung ah kahto-in Pa' taklam ah kitusak hi. 
A nungta lai mite le a sisa mite tungah thukhen dingin Minthanna tawh amah hong paikik dinga, Ama' kumpigam bei ngeilo ding hi. 
Eite in Pa le Tapa kiang pan' a hong kizomsuak, Nuntakna a pia thei, KhaSiangtho Topa i um hi.
Amah pen Pa le Tapa tawh a kibangin kibia-khawm a, a min kiphat khawm hi.
Amah in Kamsangte tungtawnin thu genkhia khinzo hi. Eite in Khat bek a om, a Siangtho, Leitung bup a huam, Sawltakpite' patsa Pawlpi i um hi.
Eite in i mawhnate hong kimaisak nadingin tuiphumna khat i zangh khawm hi.
Eite in misite thawhkik ding hun le hong tung lai ding Leitunga Nuntakna lamenin i ngak hi.
AMEN.