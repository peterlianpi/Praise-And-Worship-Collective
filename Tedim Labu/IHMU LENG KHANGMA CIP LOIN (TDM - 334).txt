Title: IHMU LENG KHANGMA CIP LOIN (TDM - 334)
We shall Sleep, but not For Ever [1Kor. 15:42]

Verse 1
Ihmu leeng khangma cip loin, Minthanna khua hong vak ding;
Hinkik ni ciang kimu kik leng, I kikhen nawn kei ding hi.
Tuipi thuk le kuamthuk sung pan, mi namcin hong khawm ding hi,
Mualdawn, mualkuam gamlak pan in, Mitampi hong tho ding hi.

Verse 2
Paak hoih banga i deih mahmah, I lung hihmawh phat mahmah;
I ang sung pan i lakkhiat ciang, Lian mahmah hi, i dahna,
Ni a tum dek mateng inah, Han kiim ah i kunkun a,
Eite’n paak i it man inah, Lametna bei bangh kisa.
 

Chorus
Ihmu leeng khangma cip loin, Minthanna khuavak ding hi,
Hin’kik ni ciang kimu kikin, I kikhen nawn kei ding hi.

Verse 3
Ihmu leeng khangma cip loin, Han sungah lumcip lo ding;
Hongsap ciangin, thupha a pia, Topa’n thupha ngah tahen,
Sihna om ngei nawnlohna mun, A kip tawntung khuapi ah,
Omna inn nuam ngah ding inah, Topa in hong sam ding hi.