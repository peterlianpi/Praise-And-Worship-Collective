Title: KEI NANGAWN HONG IT HI (TDM - 383)
Jesus Loves Even Me [1Johan 4:8]

Verse 1
Vantung a i Pa in A hong itna,
Hong piak LaiSiangtho sung ah hong gen ta;
LaiSiangtho sungah thu a ngaih pha pen,
Jesuh in kei hong itna mah hi pen.

Verse 2
Amah mangngilh in ka taisan hangin,
Hong it lailai hi, ka mangthang hangin;
Jesuh in hong it ke’n ka phawk kik a,
Ama angsung ka delh kik vingveng ta.
 

Chorus
Jesuh’n hong it man ka nuampha hi,
Kei hong it hi, kei hong it hi;
Jesuh’n hong it man ka nuampha hi;
Kei nangawn hong it hi.

Verse 3
A phatna teng tawh Amai ka muh teh,
La khat bek sa thei ding hong kici leh;
Bang la ka sa zaw diam hih lo adang,
“Jesuh in kei hong it piandang lua sa’ng.”

Verse 4
Jesuh’n hong it a, ke’n zongh ka it hi,
Ka kha hehpih in tan ding hong kum hi;
Hong it man in singlamteh tung si a,
Tua ahih ciang’ hong it takpi hi ta.

Verse 5
Nang’ na gen thei ding hiam?
hong kici leh, Jesuh’ minthanna ka gen thei pah hi;
KhaSiangtho in zongh hong thukimpih a,
Hong gen tawntung hi, Jesuh hong itna.

Verse 6
Hih thu ka tel manin ka lungnuam pah,
Jesuh ka muan manin thupha ka ngah;
“Jesuh in hong it hi,” ci man peuh leng,
Ka kiang pan Satan taikhia pah vingveng.