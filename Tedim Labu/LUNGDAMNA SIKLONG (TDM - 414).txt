Title: LUNGDAMNA SIKLONG (TDM - 414)
The Gospel Bells [Johan 3:16]

Verse 1
Lungdamna thu ging sak in, Gam khat pan gam khat dongah;
Suahtakna thu zel khin sak in, Kei le nang ading bawl ta;
Leitung hong’ it manin, A Tapa a hong’ pia’ hi;
Athu um mite khempeuh in, Nuntak tawntung ngah ding’ hi.

Verse 2
Lungdamna thu’n hong’ sam hi, “Mi khempeuh hong’ pai ta hen;”
A hong’ sapna na nial kei in, Pasian hehpihna lian hi;
“Kei in hinna ka hi, Lungsim khial a nei mi in;
A mawhna te a san hangin, Tuumul bangin ngo ding’ hi.”
 

Chorus
Lungdam thu (Lungdam thu) ging sak in (ging sak in),
Gam khat pan gam khat dongah;
Lungdam thu (Lungdam thu) manh ngen lo (manh ngen lo),
Nangmah le kei’ ading hi.

Verse 3
Lungdamna thu ngai lo mi’n, Bang gimna a thuak ding’ hiam;
Tua lungdamna thu a khum in, Kikepna hong’ hilh lai aa;
Hinna gupkhiat na’ng in, Khawl lo inah tai inla;
Na nunglam kihei kik keiin, Hikei leh na si ding’ ta.

Verse 4
Lungdamna thu nuamhuai hi, Mun teng gam teng thawn khin ta;
Hon pa singlamteh tung’ sihna, Tuahang mawhna mai theita;
“Lungdamna thu kong’ puak’, Mi khempeuh te’ ading hi;
Note ading Honpa hong’ suak,” Khris Topa Kumpipa hi.