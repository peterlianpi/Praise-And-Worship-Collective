Title: HONG MANGNGILH KEI NING (TDM - 287)
“I Will Not Forget Thee” [Isai. 49:15]

Verse 1
“Hong mangngilh kei ning” cih thuciam muanhuai in,
Bangmah in kei hong susia zo lo ding hi;
Sihna lim kuam sung zankhua a mial zongin,
Tua sihna kuam gal ah ni tang tawntung hi.

Verse 2
Jesuh’ hong itna le hong cin hong kepna,
Ka lungdamna Ama kiang bangci lah ding;
Midang te tung gen ning Ama hong tatna,
A thuciam te muangin a zuih theih nading.
 

Chorus
“Hong (Nang hong mangngilh kei ning) mangngilh in
hong (Hong nusia ngei kei ning) nusia kei ning,
Kakhutin hong len ning, Ka ang-ah hong pom ning;
Hong (Nang hong mangngilh kei ning) mangngilh in
hong nusia kei ning, Nang hong Tanpa ka hi, Kong kem den ding hi.”

Verse 3
“Hong mangngilh kei ning” cih thuciamna muangin,
Lungdamna la sa in mainawt in pai ning;
Lawmte’n hong taisan, mi’n hong simmawh zongin,
Jesuh’n hong ompih ding hong lungdam sak ding.

Verse 4
Kham kongpi kiangah kei ka din ni ciangin,
Ka thuakna ka dahna khempeuh veng ta ding;
“Pha hi” a diktat nasem-pa hong lut-in,
Hong cih ka zak ciangin angtang mah si ning.