Title: TOPA BANGZAH IN LIAN (TDM - 41)
How Great Thou Art [Late 145:10-13]

Verse 1
Topa Pasian Nangma khut a na bawl sa,
Leitung khempeuh ka ngaihsut ciangin ah;
Aksi te mu in, vanging te ka za hi,
Leitung khempeuh ah Na vaang ki langh hi.

Verse 2
Sing lak ah zong ka vak kawikawi ciang inah,
Singkung tung ah vasa ham ngaih ka za;
Mualsang dawn pan kuamthuk sung ka et suk ciang,
Luiging za in huihdam hong nung hiauhiau.
 

Chorus
Tua ahih ciang la kong sa hong Honpa,
Bangzah Na lian, Bangzah Na lian,
Tua ahih ciang, kong phat hi, Topa aw,
Nang Nalian hi, Nang Nalian hi.

Verse 3
Pasian in ah A Tapa haza lo in,
Hong piak ka ngaihsut ciang um kei phial ing;
Singlamteh tung kei van lungdam tak pua in,
Sisan luang in, ka mawhna hong paih sak.

Verse 4
Kikona tawh Khris hong pai kik ciang in,
Hong ciah pih ding, Bangzah ka nuam ding hiam?
Tua ciang kiniamkhiatna tawh ka bia ding a,
'Ka Pasian lian hi,' ci'n ka ki ko ding.