Title: NIPI TOPA (TDM - 200)
Lord of Sabbath

Verse 1
Nipi Topa Na inn sungah, Kiciam in Nang tung' kong ki pia;
Kote' kong biakna hong sang in, Gamdai takin Nang kong phat uh.

Verse 2
Nong piak Nipi ni ka it uh, Tua sang' ni thupi zaw omlo;
Nasep nusia in hong bia ung, Nangmah phatnopna lungsim tawh.

Verse 3
Lungkham, sinkham om nawnlo in, Mawhna gimna om nawnlo in;
Thumna, tauna om nawnlo in, Na min phat ding thadah lo in.

Verse 4
I lamet ni hong tung zo ta, Khuavakpi in ei hong tan' zo;
Gimna lampi nusia ta ding, Pasian sungah tawldam ngah ding.