Title: HONG PAI IN, KUMPIPA (TDM - 48)
Come, Thou Almighty King! [I Johan 5:7]

Verse 1
A hong kumsuk Topa, Na min phatna ding la, Ko hong pia in;
Vanglian min thang Topa, Leitung khempeuh zo a,
Hong pai hong uk in la Bei sa ni tawh.

Verse 2
Biakna nuamna hong pia, Kote' thu hong ngetna, Nang hong ngai in;
Lam khial nei mite in, Thu muh kik na dingin,
Lam hilh ding hong pai in KhaSiangtho aw.

Verse 3
Thu hilh KhaSiangtho aw, Hilh ding hong pai in la, Tu'n hong pai aw;
Siamna a om khempeuh, KhaSiangtho om khempeuh,
Ko tungah hong pia'n la Hong uk ta aw.

Verse 4
Namthum pawlkhat Pasian, Topa nang mah Na lian, Na min thang hen;
Nangma vantung gam sung, Na vanglian mu ding in,
Nangmah a tawntung in Kong it ding hi.