Title: KHAM GAMNUAM AH KA TEENG’ HI (TDM - 429)
Dwelling in Beulah Land [Isaiah 62:4]

Verse 1
Gamlapi a gal dona thu ka bil in ka za hi,
Tuaciang leitung mawhna’n van nuai zeel ding ka thei hi;
Muanlahna, launa leitung nate’n kei hong zol uh hang!
Hong ngah khia lo ding hi, Kham gam nuam pan’n.

Verse 2
Gamlapi a om leitung ah lungmanna huih nung a,
Leitung mite in sawtveipi gal a do uh hi;
Kei ka hih leh Pasian inn muanhuai sungah ka om a,
Gal dona’n hong ban’ kei, Kham gam nuam ah.
 

Chorus
Mualtung ah meii kai lohna, a nopna ah ka teeng hi (teeng hi),
Tuinak pha pan’n a hong luang, tui kang’ ngei lo dawn ing;
Hi hi, bei hun neilo a hong piak mana tawh ka kivak hi,
Kei in kham gamnuam ah ka teeng’ hi.

Verse 3
Huihpi nakpi nun hangin phamawh ka sa kei ding hi,
Pasian khutnuai ki liah in, lungmuang in ka om hi;
Hihlai ah ni tang tawntung a, hong siasak ding om lo,
Tawntung ka lungmuang hi, Kham gam nuam ah.

Verse 4
Pasian nasepna mu in, ka ngaihsutsut ciang’ inah,
A aw ka za a, lampi hong puahsak ka mu hi;
KhaSiangtho ka ngah khin a, gupna thu ka tel khin hi,
Lungdam in om den ning, Kham gam nuam ah.