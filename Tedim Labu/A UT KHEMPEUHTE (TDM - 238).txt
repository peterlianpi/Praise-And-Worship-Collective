Title: A UT KHEMPEUHTE (TDM - 238)
'Whosoever Will' [Mang. 22:17]

Verse 1
 Joyfully
'A za te khempeuh' in hih thu tangko un,
Leitung khempeuh ah hih thupha thang sak un;
Mi na muh khempeuh hih nuamna thu ko un,
'A ut khempeuh hong pai thei'.

Verse 2
Hong pai te in ziakai nading thu om lo,
Lut theih lai-in lut un, kong hon sa'n om zo;
Jesuh lo thuman hinna lampi om lo,
'A ut khempeuh hong pai thei'.
 

Chorus
'A ut khempeuh te, a ut khempeuh te,'
Cihna thu a mual a guam va thawn sak un;
Hong it i Pa in hong sam kik lamkhial te,
'A ut khempeuh hong pai un.'

Verse 3
'A ut khempeuh te' thuciam a mantak hi,
'A ut khempeuh te' thuciam a kip ding hi;
'A ut khempeuh te' nuntak tawntungna hi,
'A ut khempeuh hong pai thei.'