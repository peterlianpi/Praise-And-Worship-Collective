Title: INN PHA BEL AH I PAI DING (TDM - 447)
Travelling Home [Johan 14:2; Is. 35:10]

Verse 1
Mi siangtho te pai nading lampi in,
Pasian maiah a om ding hi;
Vantung khuamual ah i pai ngitnget a,
Zingsol i tungah hong taang hi.

Verse 2
Lam nuam tawn mi siangtho honpi te in,
Zion khua a ciah kik bangin;
Meivak sungah namgimtui thun khol un,
Vantung khua ah i pai ding hi.
 

Chorus
Inn pha bel ah i pai ding a, Lungdamna tawh i kimu ding hi;
Khuamun nuam bel ei te’n i phak ciang’, Dahna om nawnlo hi.

Verse 3
Lamnuam tawn ding a i ngaihsut tek leh,
Khat le khat i ki itna in;
Pasian tawh ei te i omkhawm dinga,
Nuam in i om tawntung ding hi.

Verse 4
Jordan gun gei a a votna gei ah,
I din hang’ in a galkhat ah;
Topa Pasian tawh i ngap khawm dinga,
Amin i phat tawntung ding hi.