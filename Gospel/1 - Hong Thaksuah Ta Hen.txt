Title: Hong Thaksuah Ta Hen
Tuzan in no innkuan ading nakpi lungdamna thupha kongpuak uh hi,
Gumpa Jesuh hong suahna thupha
I mawhna khempeuh pan hong gumkhia Pasian tuuno
Mibang hong pianna nakpi lungdamna thupha

Van asangbel na ah Pasian min thang ta hen
Leitung adeih mi te tung ah nopna om tawntung hen
Nang le kei gumpa Jesuh hong suahna thupha le lungdamna
Tuzan in no innkuan ah hong thaksuah ta hen

Nang le kei hong itluat manin Pasian takpi mibang hong piang,
Hong ki niamsak in Bethlehem khua bawng ann nekna kuang sung ah
I mawhna khempeuh pan hong gumkhia Pasian tuuno
Mibang hong pianna nakpi lungdamna thupha

